ДОГОВОР ЗА ВРАБОТУВАЊЕ   
   
   	   	   	Склучен во Велес, на ден {{ today }} 2024 година, помеѓу:   
   
Друштво за производство, трговија и услуги ЖИТО ДООЕЛ Велес, со седиште на улица „Благој Ѓорев“ бр.166, со ЕМБС 4217616, застапувано од управителoт Далибор Ѓошевски;, од една страна на овој Договор, како работодавач, во понатамошниот текст „Работодавач“; и   
{{ first_name }} {{ last_name }},  со живелаште на улица {{ address }} со  ЕМБГ {{ embg }} од друга страна на овој Договор, како Работник; во понатамошниот текст   
„Работник"; со кој Договор странките се договорија за следното:   
   
ОПШТИ ОДРЕДБИ    
Член 1   Со овој Договор за вработување се уредуваат правата, обврските и одговорностите кои се воспоставуваат со склучување на Договор за вработување помеѓу Работодавачот и Работникот.  
Член 2   
Со овој договор работникот на доброволен начин заснова работен однос со работодавачот, а под условите предвидени како во овој договор, така и во Законот за работни односи, Колективниот договор и сите останати Правилници, Кодекси и Процедури на работодавачот.   
ВРЕМЕТРАЕЊЕ НА ДОГОВОРОТ    
Член 3   
Работниот однос се заснова на определено време во траење од {{ months }} месеци сметано од ден {{ start_date }} година.   

ОПИС НА РАБОТНОТО МЕСТО    
Член 4   
Работникот ќе работи на работното место Продавач, во подружницата на Работодавачот на локација во {{ department }}  или на друго место определено од Работодавачот; со работни задачи наведени во Прилог 1 од овој договор.   
Прилог 1 е составен и неделлив дел од овој договор.   
Работникот е должен работните обврски од став 1 на овој член и од Прилог 1 да ги извршува совесно и чесно и воедно во односот со клиентите, другите вработени и одговорни лица кај Работодавачот, како и со соработниците и/или добавувачите и/или потенцијални клиенти и/или соработници да биде максимално коректен, љубезен, трпелив и да им помага при одредено нивно барање или задача. Постапувањето спротивно на оваа одредба, ќе се смета за грубо прекршување на работните задачи и обврски.   
Во зависност од потребите на Работодавачот, согласно законските прописи, работникот може да биде распореден на друго работно место кое одговара според потребите на Компанијата.   

Член 5   
Работникот е должен како дел од своите работни обврски согласно овој Договор и останатите акти на Работодавачот, да врши примопредавање на смена на крајот, или почетокот од неговото работно време, на начин што од работникот кој доаѓа или си заминува од работнот место ќе ги преземе/предаде работните обврски кој треба да се извршат, како и да ја раздолжи касата доколку истиот е зaдолжен со промет на почетокот на смената.     
      
 Работникот е должен работните обврски од став 1 на овој член и од Прилог 1 да ги извршува совесно и чесно и воедно во   односот со клиентите, другите вработени и одговорни лица кај Работодавачот, како и со соработниците и/или добавувачите и/или потенцијални клиенти и/или соработници да биде максимално коректен, љубезен, трпелив и да им помага при одредено нивно барање или задача. Постапувањето спротивно на оваа одредба, ќе се смета за грубо прекршување на работните задачи и обврски.

Член 6   
Работникот ги прифаќа и изјавува дека ќе ги исполнува обврските што произлегуваат од Законот за работните односи, законските и подзаконски прописи, како и дека ќе ги исполнува сите други обврски предвидени со овој Договор и други акти на Работодавачот.   




РАБОТНО ВРЕМЕ НА РАБОТНИКОТ   
Член 7   
Работното време на работникот изнесува 40 часа во работната недела (полно работно време), кое ќе биде распределено по Одлука на Работодавачот. Кога тоа го бара природата на дејноста, односно на работите и задачите, организацијата на работата, подобро користење на трудот, порационално користење на работното време, слободното време и извршувањето на определени работи и задачи во утврдените рокови, работното време може да се прераспредели, но притоа, вкупното работно време на работникот во просек да не биде подолго од 40 часа во работната недела во текот на годината освен по барање на вработениот.   
 
ПЛАТА    
Член 8 

Работникот има право на месечна заработувачка-плата.    
Основната нето месечна плата на работникот ќе изнесува_____________________,оо денари.   
Работникот има право на дополнителна награда за работна успешност – бонус според Правилникот за  бонуси и лојалност.   
   
ДРУГИ КОРИСТИ НА РАБОТНИКОТ    
Член 9                                               
Работникот има право на:   
    1. Картички за попуст и Картичка со одложено плаќање- по успешно завршена обука ќе му даде Картичка за попуст со која истиот ќе може да пазари во сите Жито маркети;    
    2. Други дополнителни поволности според Правилникот за  бонуси и лојалност. 

ДНЕВЕН ОДМОР    
Член 10   
Работникот има право на одмор во текот на дневната работа согласно ЗРО и Правилникот за одмори и боледувања.  Времето за одмор од став 1 на овој член се засметува во работно време.   
   
ГОДИШЕН ОДМОР    
Член 11   
Работникот има право на годишен одмор во една календарска година во траење од најмалку 20 работни денови.   
Годишниот одмор се користи според планот за користење на годишниот одмор што го подготвува  работодавачот. Начинот на користење на годишниот одмор го утврдува управителот или лицето кое тој ќе го овласти, со решение за секоја година според Правилникот за одмори и боледувања.   
   
ОДГОВОРНОСТ НА РАБОТНИКОТ    
Член 12   
Работникот е солидарно одговорен за надомест на претрпената штета на Работодавачот предизвикана од недостатоците на работењето во маркетот во кој е вработен согласно условите во овој член.   
Доколку комисијата назначена од Работодавачот утврди дека истиот има удел, учествувал или го прикривал проблемот(недостатокот) солидарно е одговорен за штетата предизвикана од кусок на производи утврден при попис/записник, залиха на производи со изминат рок (ненавремено вратени и/или известени за истекувањето на рокот на производите), поставени производи на продажните рафтови со изминат рок утврдени при попис, како и кусок на парични средства во касата во маркетот во кој е вработен како и други слични недостатоци кои се настанати како последица на несоодветно и несовесно работење на работниците во деловната единица. Договорните страни се согласни одговорноста на Работникот и висината на штетата од став 1 на овој член да се утврдува со Попис/записник во продажното место на Работодавачот каде што е вработен работникот, од страна на комисија определена од страна на Работодавачот.  Работникот е обврзан да ја надомести штетата во рок од 15 дена по утврдување на недостатоците.   




ОБВРСКИ НА РАБОТОДАВАЧОТ    
Член 13  
    Работодавачот  е должен на работникот да му обезбеди:     
    • средства, работен материјал и други потребни услови за извршување нa работните задачи  за работното место од членот 4 од овој договор;   
    • заштита на личните податоци на работникот и заштита и почитување на личноста, достоинството и приватноста на работникот;   
    • навремено информирање за сите работи од интерес за ефикасно работење на неговите работни задачи и за успешно функционирање на работодавачот и  • да му обезбеди редовна месечна исплата на плата и други додатоци и примања согласно Законот за работни односи, Колективниот договор и своите акти.   

   
СОПСТВЕНОСТ НА ПРАВА ОД ИНТЕЛЕКТУАЛНА СОПСТВЕНОСТ    
Член 14   
Работникот нема да користи било какви податоци, знаење - умеење и други информации добиени ексклузивно од Работодавачот и од него определени лица за трети лица без претходно писмено одобрување од Работодавачот, дури и по престанокот на овој работен однос.   
   
Работодавачот ќе биде ексклузивен сопственик на правата кои произлегуваат од интелектуалната сопственост на работата на Работникот (сите податоци, програми, софтвери, апликации, истражувања, студии, склучени договори, проеки, е-маил кореспонденција со клиенти, консултантски мислења и сл.), дури и кога работниот однос ќе престане.   
   
За времетраење на овој Договор, како и по престанокот на истиот, Работникот не смее електронски да ги брише или на друг начин да ги уништи или отстрани податоците, апликациите, истражувањата, студиите, склучените договори, проеки, е-маил кореспонденција со клиенти, консултантски мислења и сл.; или истите да ги оддава на трето лице.   
   
Договорните страни се согласни дека постапувањето спротивно на став 1, 2 и став 3 од овој член од страна на работникот претставува грубо кршење на работниот ред и дисциплина и работните обврски и истото е основ за откажување на Договорот за вработување од страна на Работодавачот без отказен рок.   
   
ДЕЛОВНА ТАЈНА    
Член 15   
Работникот ги прифаќа обврските што произлегуваат од Законот за работни односи, законските и подзаконски прописи, како и:    
да не ги дава на увид во цврста копија, електронски  или  вербално,  информациите за работодавачот, деловните партнери, односно странките за кои работодавачот континуирано или по потреба обавува одредени работи, односно таквото давање на информации би можело да им наштети на интересите на работодавачот или деловниот партнер односно странката;  да ја штити деловната тајна на Друштвото и личната тајна на соработниците;  да не го искористи за своја сопствена употреба или да ги предаде на трето лице податоците што се сметаат за деловна тајна на Работодавачот, кои што како такви ги определил Работодавачот и кои му биле доверени на Работникот или со кои бил запознаен на друг начин;   при своето работење или во врска со работата без согласност на Работодавачот, за своја или туѓа сметка да не ги користи здобиените деловни знаења и деловни врски освен за сметка на Работодавачот;  да ги исполнува сите други обврски предвидени со овој Договор и утврдени во Закон и други акти на Работодавачот.   
   
Согласно наведеното во овој член, под деловна тајна се подразбираат сите документи без разлика на нивната форма или начин на презентирање, било кој факт, податок, спецификации, дизајни, бизнис планови, организацискиот систем, обуките, цртежи, know-how, софтвер, примероци, прототипови, истражување на пазарот или податоци за пазарот, финансиски информации, маркетинг информации, комерцијални, оперативни и/или технички информации било во писмена, усна или електронска форма кои можат да бидат разоткриени од страна на Работодавачот на Работникот, без разлика дали се експлицитно обележани како доверливи, а исто така и информациите до кои Работникот може да дојде за време или во врска со вршењето на работата од овој Договор.    
   
Обврските кои произлегуваат од овој член, како и останатите одредби кои се однесуваат на деловната тајна на Работодавачот не престануваат со истек  на време.   
   


ПРЕСТАНУВАЊЕ НА ВАЖНОСТА НА ОВОЈ ДОГОВОР   
Член 16   
Овој Договор може да се раскине со заедничка писмена согласност на двете договорни страни.   
Работодавачот може на Работникот да му го откаже овој Договор согласно Законот за работни односи, како и причините наведени во овој Договор и во правилниците на Работодавачот. 
Овој Договор може да се раскине од страна на Работодавачот во случај на предизвикана штета од страна на Работникот и/или неисполнување на обвските од овој Договор, без отказен рок.   
Работникот може да го откаже договорот за вработување со писмена изјава дека сака да го откаже договорот за вработување, со отказен рок од 1 (еден) месец сметано од денот на приемот на известувањето.   
   
Со раскинувањето на овој Договор, на Работникот му престанува и работниот однос кај Работодавачот.   
   
ПОСЛЕДИЦИ ОД ОТКАЖУВАЊЕ НА ДОГОВОРОТ ЗА ВРАБОТУВАЊЕ   
Член 17   
Во случај на престанување на важноста на овој Договор или негово откажување, Работникот е должен уредно да му ги предаде работите кои ги вршел при извршување на работните задачи, работите кои се во фаза на започнување и/или во тек на реализирање на ново именуваното и/или посочено лице од страна на Работодавачот.   
   
Работникот е должен да ги врати сите предмети кои се сопственост на Работодавачот, а доколку тоа не е можно, се обврзува да му ја надомести нивната сметководствена вредност, како и да ги надомести сите негови парични обврски спрема Работодавачот, кои ги презел за време на траењето на овој Договор, а останале неисплатени и тоа во рок од 8 (осум) дена сметано од денот на престанувањето, односно откажувањето на Договорот.   
   
Работникот на Работодавачот ќе му одговара за целата штета која што ќе ја претрпи Работодавачот поради оштетување на инвентар, подвижни и недвижни предмети на Работодавачот, документите, плановите, шифрите од страна на Работникот или ако Работникот истите ги користи во спротивност со одредбите од овој договор.    
   
Член 18   
Договорните страни се согласни дека во случај на откажување на Договорот за вработување по вина и волја на Работникот, истиот е должен на Работодавачот да му ги надомести сите сторени стварни и поврзани трошоци согласно Правилникот за обуки, дообразување и едукација.   

ЗАВРШНИ ОДРЕДБИ   
Член 19   
Овој Договор може да се измени или дополни само со Анекс во писмена форма, потпишан од двете договорни страни.   
   
Член 20   
Договорните страни се обврзуваат сите спорни прашања произлезени од овој Договор да ги решаваат спогодбено и вонсудски.  Кога настанатиот спор во врска со овој договор не може да се реши спогодбено, за неговото решавање надлежен е судот во Велес.   
Член 21   
Договорот е склучен во 3 (три) еднообразни примероци од кои 2 (два) за Работодавачот и 1 (еден) за Работникот.   
   
Д О Г О В О Р Н И   С Т Р А Н И,       
        
     За Управител,                                                                                                                         За Работник      
 Далибор Ѓошевски                                
   
       ____________                                                                                                                       ____________       
  